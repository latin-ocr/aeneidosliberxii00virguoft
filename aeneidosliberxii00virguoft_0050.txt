22 Ρ. VERGILI MARONIS

nec mora nec requies3 vasto certamine tendunt.
hic mentem Aeneae genetrix pulcherrima misit,

iret ut ad mur-OS, urbique adverteret agmen 555

ocius et subita turbaret clade Latinos

ille, ut vestigans diversa per agmina Turnum

hue atque huc acies circumtulit, aspicit urbem

inmunem tanti belli atque inpune quietam.

,ἶ continuo pugnae accendit maioris imago 3 560
Mnesthea Sergestumque vocat fortemque Serestum
ductores, tumulumque capit, quo cetera Teucrum
concurrit legio, nec scuta aut spicula densi
deponunt. celso medius stans aggere fatur:

‘ne qua meis esto dictis mora 3 Iuppiter hac ,stat 3
neu quis ob inceptum subitum mihi segnior ito. 566
urbem hodie, causam belli, regna ipsa Latini,
ni frenum accipere et victi parere fatentur,
eruam et aequa solo fumantia culmina ponam.
scilicet‘exspecteQ libeat dum proelia Turno 570
nostra pati, rursusque velit concurrere victus?
hoc caput, o cives, haec belli summa nefandi:
ferte faces propere, foedusque reposcite flammis²
dixerat, atque animis pariter certantibus omnes
dant cuneum, densaque ad muros mole feruntur. 575
scalae inproviso subitusque apparuit ignis.
discurrunt alii ad portas primosque trucidant,
ferrum alii torquent et obumbrant aethera telis.
ipse inter primos dextram sub moenia tendit
Aeneas, magnaque incusat voce Latinum, 580

